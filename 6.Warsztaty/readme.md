# PHP - Podstawy PHP - Warsztaty

## Warsztat 1 - rozgrzewka
Stwórz statyczną stronę z formularzem, która prosi o imię użytkownika, a po kliknięciu przycisku „wyślij” przekierowuje na podstronę witającą użytkownika słowami „Cześć {$imię}!”

### Wskazówki:
1. Formularz ma przekierowywać na tą samą stronę.
2. Na samym początku sprawdź czy strona została wygenerowana przez zapytanie GET czy POST (użyj if i $_SERVER['REQUEST_METHOD'])
3. Sprawdź czy w tablicy POST znajduje się poprawna zmienna.
4. Jeżeli coś nie działa – debuguj!!!

## Warsztat 2 - Symulator Lotto.
Napisz prosty symulator Lotto. Symulator ma się składać z strony z formularzem który pozwoli wybrać 6 liczb z zakresu 1-49. Po wysłaniu formularza strona ma sama wylosować 6 (różnych) liczb z tego samego zakresu, wyświetlić je i pokazać ile liczb z wybranych przez użytkownika pokrywa się z wylosowanymi.

### Wskazówki:
1. Wygeneruj formularz pętlą for i checkboxami.
2. Napisz funkcję która generuje 6 losowych liczb z podanego zakresu. Najprostrzym sposobem generowanie 6 różnych liczb z podanego zakresu jest stworzenie tablicy z liczbami z tego zakresu, następnie przetasowanie jej i wybranie 6 pierwszych liczb znajdujących się w tej tablicy. Funkcje które Ci pomogą: array_key_exists, shuffle, array_slice, range.
3. Jeżeli strona jest wygenerowana z post – zobacz czy przesyłaś sobie wszystkie dane. Możesz zrobić to za pomocą ```var_dump($_POST);```,

## Warsztat 2b - Symulator Lotto (rozszerzony).
Rozszerz symulator z poprzedniego zadania. Ma on przyjmować w postaci danych GET informacje na temat rozpiętości liczb (np. ?start=5&end=30) i działać dla podanego przedziału.
Czyli możemy zrobić lotto gdzie liczby są losowane z przedziału 5-30.

## Warsztat 3 - Ostatnie odwiedziny.
Stwórz stronę, która wita gości i mówi im kiedy ostatnio byli na naszej stronie. Daj też możliwość usunięcia ciasteczka (poprzez guzik).

### Wskazówki:
1. Korzystaj z ciasteczek do zapisania danych kiedy user był na stronie.
2. Uzależnij komunikat od istnienia ciasteczka (pierwszy raz jak odwiedzamy stronę to ma być inny niż zazwyczaj).
3. Usuwanie ciasteczka zrób na osobnej stronie. 

## Warsztat 4 - Lista zadań.
Stwórz aplikację która będzie służyć do trzymania prostej listy zadań. Strona ma pokazywać wszystkie zadania do zrobienia, i formularz do dodania zadania.

### Wskazówki:
1. Korzystaj z sesji do trzymania zadań.
2. Zadania trzymaj w tabelce.
3. Jeżeli strona jest generowania przez POST to dodaj zadanie.
4. Do trzymania zadań w ciasteczku użyj funkcje serialize, a do wczytania unserialize.